---
title: "Technical decision on ambiguity/ ตัดสินใจบนความกำกวม"
date: 2022-03-11T15:05:28+01:00
lastmod: 2025-01-25T15:06:41+01:00
draft: false
tags: ["career", "mindset"]
categories: ["software engineering"]
---

![Photo by Towfiqu barbhuiya on Unsplash](/img/covers/question-mark-01.png)

เมื่อวานก่อนบังเอิญเจอเพื่อนร่วมงานเก่าที่ไม่ได้เจอกันสองปีกว่า เค้าบอกว่าพรุ่งนี้จะบินไปทำงานที่ ​US แล้ว
.
ผมก็ถามต่อว่างานมีรายละเอียดยังไง ต้องทำอะไรต่างจากเดิมไหม เค้าก็บอกว่าไม่เลย ทำระบบเดิม ขอบเขตงานเหมือนเดิม เพียงแต่ที่ฝั่ง US มีจ้างโปรแกรมเมอร์เพิ่ม แต่เป็นเด็กใหม่หมด พึ่งจบจากมหาวิทยาลัย ทีมเลยอยากให้มีโปรแกรมเมอร์ที่อาวุโสหน่อยไปช่วยสอน ซึ่งเค้าก็ชอบสอนคนอื่นอยู่แล้ว (และสอนได้ดีด้วย คนนี้ใจเย็น อารมณ์ดี)
.
แสดงความยินดี คุยกันจบ ทำให้ผมกลับมาคิด
.
อย่างแรกเลยคือปริมาณโปรแกรมเมอร์จบใหม่ทั่วโลก และที่เปลี่ยนสายมากำลังเพิ่มขึ้นมาก เพราะเงินเดือนที่ดีขึ้น คุณภาพงานที่ดีกว่า (ทำ remote หรือ Work From Home ได้)
.
แต่ปริมาณความต้องการก็เพิ่มขึ้นไม่แพ้กัน
.
โดยเฉพาะอย่างยิ่งโปรแกรมเมอร์ที่ประสบการณ์ระดับ 10 ปีขึ้น เคยทำและออกแบบระบบใหญ่ๆ สามารถคุมโปรเจ็ค สอนโปรแกรมเมอร์ใหม่ๆ จำนวนยังมีอยู่จำกัด บริษัทใน US แย่งซื้อตัวกันเยอะมาก ทำให้ขาดแคลน บริษัทถึงเริ่มดึงคนจากต่างประเทศไปในช่วงหลายปีที่ผ่านมา
.
ประเด็นต่อมาคือหนังสือที่ผมเคยอ่านสรุป ชื่อว่า What Got You Here Won't Get You There
.
หนังสือเรื่องนี้เล่าถึงผู้จัดการที่ติดอยู่ในระดับ Early/Middle management แต่ไปต่อไม่ได้ สาเหตุนึงเพราะเค้าเชื่อมั่นในพฤติกรรมหลายๆอย่างของเค้า ที่ทำให้เค้าได้รับการโปรโมทมาอยู่ในตำแหน่งนี้ และยังยึดอยู่กับพฤติกรรมนั้นโดยไม่เปลี่ยน
.
ยกตัวอย่างเช่น สมัยเป็น Analyst คนคนนี้อาจจะเป็นคนที่พูดเก่ง มีผลงาน และนำเสนอตัวเองอยู่ตลอด จนได้รับการเลื่อนขั้นมาเป็น ​Team manager
.
แต่พอการที่จะก้าวขึ้นไปในระดับต่อไป เค้าควรจะพูดให้น้อยลง ฟังคนในทีมให้มากขึ้น งานส่วนใหญ่ก็ต้องให้ลูกน้องทำแม้ตัวเองจะทำได้ดีกว่า แทนที่จะนำเสนอตัวเอง เค้าต้องฝึกและสนับสนุนให้ลูกทีมได้ผลงานแทนที่จะทำงานคนเดียว รับความดีความชอบคนเดียว
.
จะเห็นได้ว่าพฤติกรรมสมัยเป็น Analyst นั้น ถ้าเอามาใช้ในตำแหน่ง Manager แบบไม่เปลี่ยนเลย สามารถทำให้ทีมพินาจได้เลยทีเดียว
.
สำหรับโปรแกรมเมอร์ ตอนเริ่มงานใหม่ๆ เราโฟกัสแค่ทำงานในส่วนที่ได้รับมอบหมายให้เสร็จ เขียนให้มันทำงานได้ก็พอ แต่เวลาผ่านไป เราเริ่มจะเข้าใจว่าทำงานได้ไม่พอ ต้องเขียนโค้ดให้ดี ดูแลง่ายในอนาคตด้วย พอผ่านไป เราก็เริ่มเข้าใจว่าการจะทำให้มันดูแลง่าย มันต้องเริ่มตั้งแต่การออกแบบตั้งแต่ตอนแรก
.
แต่พอคุณเริ่มก้าวขึ้นเป็นระดับ Lead/Staff/Principal หน้าที่ของคุณเปลี่ยนไป คุณต้องเป็น Force Multiplier คือทำให้คนอื่นทำงานได้ผลลัพธ์มากขึ้น ดีขึ้น ไม่ใช่ตัวคุณคนเดียว คุณต้องเทรนเด็กใหม่ให้ทำงานได้เร็วและดีไม่แพ้คุณ คุณต้องคุยกับคนมากขึ้น ที่ตำแหน่งที่สูงขึ้น ต้องเข้าใจว่าถ้าจะทำให้เกิดการเปลี่ยนแปลงในองค์กรไปในทิศที่ต้องการ จะต้อง Influence ใครบ้าง ซึ่งคนพวกนี้จะมักจะเป็น Managerial หรือ Business side ไม่เข้าใจเรื่อง Technical มาก การที่จะเปลี่ยนใจคนพวกนี้ คุณต้องมีพฤติกรรมหรือ Skill set ที่ต่างจากเดิม
.
จึงกลับมาที่ชื่อหนังสือ "What Got You Here Won't Get You There"
.
ฝากเรื่องนี้ไว้ให้คิดกัน บางคนอยากเน้นเขียนโปรแกรมไปตลอด ผมว่าเป็นเรื่องที่โอเคนะ ผมเองก็รู้สึกแบบนั้นบ่อยๆ ในขณะเดียวกัน ใครที่รู้สึกตัน อยากจะเลื่อนขั้นแต่ไม่ไปไหนเสียที ลองพิจารณาประเด็นนี้ไว้ด้วย ลองถาม Manager ดูว่าถ้าเราอยากทำงานในระดับขั้นต่อไป เราต้องเปลี่ยนแปลงอะไรบ้าง คำถามนี้อาจจะทำให้เห็นด้านอื่นที่เราไม่เคยคิดมาก่อนว่ามันสำคัญ
.

<br />
---

> ติดตามบทความสำหรับโปรแกรมเมอร์ทั้งด้านได้ที่ Facebook page [Not about code](http://facebook.com/notaboutcode) หรือ Twitter [@notaboutcode](https://twitter.com/notaboutcode/) บทความของเพจจะเน้นเนื้อหาที่นำไปใช้ได้กับชีวิตจริง แต่ไม่ยึดติดกับเทคโนโลยีหรือภาษา เช่น System Design, Continuous Delivery, Testing, Career, etc.
> <br />
> <br />
> สำหรับท่านที่อยากสนับสนุนผู้เขียน รบกวนช่วยแชร์โพสต์ในเฟสบุ้คให้กับเพื่อนๆที่น่าจะสนใจหัวข้อพวกนี้ด้วยครับ